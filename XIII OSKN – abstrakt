Tytuł: Wykrywanie emocji w tekście – czy komputer może zrozumieć człowieka?

Abstrakt:
Czy komputer może wykryć, czy człowiek wypowiada się o danym temacie pozytywnie, czy negatywnie? Czy jest w stanie wykryć złość lub radość? Jak przetworzyć tekst w języku naturalnym na formy zrozumiałe dla komputera? Na pierwsze dwa pytania możemy w tej chwili odpowiedzieć „tak” lub „zazwyczaj tak”, natomiast o sposobach realizacji rozwiązań wyżej wymienionych problemów opowiem w moim referacie, przedstawiając jednocześnie najważniejsze modele komputerowej reprezentacji słów z języka naturalnego oraz matematyczne podstawy tych zagadnień. Poruszę również kwestię najważniejszych kierunków rozwoju tej dziedziny uczenia maszynowego oraz szerszego zastosowania programowej analizy tekstu.

